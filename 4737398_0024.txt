-17-

apud Herodotum inventa esse videntur tempore, cum nar-
rationes populares de Croeso captivo vulgatae fidem miraculi
a Bacchylide celebrati imminuissent memoriaque rerum
gestarum adeo evanuisset, ut verbis ,μέγα νήπιε Κροῖσεί( et
,μηδ’ αἰδεῖσθαι κακὸς εἶναιζζ nova fraus non proderetur. Apud
Bacchylidem sanctitate apud Herodotum dementia excellit

Croesus.

CAPUT II.
De rebus Corinthiacis.

Vidimus quantum studium adhibuerint Delphici oraculi
patroni ad memoriam parum prudentium oraculorum, quae
Croesum perdiderant, oblitterandam. Etiam in Graecia ipsa
domus regia, Apollinis Delphici amica, foedissime corruerat:
Cypselidas dico, quibus omnes maledicebant. Quae res cum
ita essent, sacerdotibus ingratissima esse debebant monumenta
illa praeclara, quae et Olympiae et Delphis omnibus narrabant
de amicitia, quae tyrannis cum oraculo fuisset. Herodotus
tradit, quod remedium Delphi huic rei invenerint: tyranni
thesaurus populo Corinthiaco attributus est.²) Elei autem
similia denegabant 2) neque omnino falsa inscriptio delere
potuit memoriam lepidissimae illius historiolae, cui κυψὲλη
Olympiaca testimonio erat. Ita nil relinquebatur dei defen-
soribus nisi ipsius historiae mutatio. Videamus, procuratorne
Apollinis Herodotus etiam hic fuerit.

Quae narrantur V. 92 de Cypseli infantia, una ex multis
illis narrationibus est, quae iuventutem praeclarorum regum
mire et fabulose illustrare solent: infante nato vaticinatio de
futura eius gloria profertur3 inimici ea ad insidias struendas
impelluntur, quae casu mirabili ³) irritae fiunt. Nemo non videt,

 

1) Ι 14: „dlvfflec δὲ λόγῳ χρεωμένῳ οὐ Κορινθίων τοῦ δημοσίου
ἐστὶ ὁ θησαυρός, ἀλλὰ Κυψέλου τοῦ Ἠετίωνος.“
2) cf. Pausan. V 2, 3. Plut. de Pyth. or. 13.
³) „tou λαβόντα τῶν ἀνδρῶν θείῃ τύχῃ προσεγέλασε τὸ παιδίον.“
9

