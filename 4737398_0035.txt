„28—

strandi, deum praescientem amicorum interitum eos de futuris
non celasse. Non nimium me contendere puto, cum etiam hoc
oraculum de octo Battiadis datum cum parte adhaerente
auctori philodelpho assignem. Herodotum ipsum res Delphis
auditas narrationibus Cyrenensibus contaminasse existimo.
Facilius enim est scriptori historico, quem iam antea in im-
miscendis narratiunculis philodelphis deprehendimus, culpam
dare contaminationis quam testibus eius popularibus.

Restat, quaeramus, utrum pars II an pars III ab origine
coniuncta sit cum parte Ι. Meo quidem iudicio e re erat ora-
culi Delphici post Battiadas expulsos vulgo credi, eis a deo
frustra clementiam commendatam esse, non, deum Arcesi-
lam 111 oraculo servare voluisse. Hanc ob rem puto, philo-
delphum fontem praebuisse partem Ι et II, non Ι et III.
Accedit, quod pars ΙΙΙ, quae est de circumflua illa nobis
atque fortasse etiam Herodoto obscurissima, Cyrenensem ori-
ginem eo magis redolet, quod loca Libyca designare videtur.

5) Ultimum oraculum de rebus Cyrenensibus datum Hero-
dotus affert c. 203: Cyrenaei „Zo'yto'v τι ἅποσιεύμενοι“ Persis
patefaciunt urbis portas. Non dicit Herodotus, unde hoc ora-
culum venerit. Nil pro, nil contra originis Delphicae suspi-
cionem proferre possum. Philodelphus certe causam, cur
Persis adiutis gloriaretur, non habebat.

Iam inspeximus omnia oracula in Herodoti historia Cy-
renensi laudata. Quae cognovimus, breviter his verbis com-
plectar:

Cyrenaei praebebant Herodoto unam continuam narra-
tionem nisam partim fabulis iam a regibus approbatis partim
hominum popularium opinionibus. Ex fonte philodelpho in-
sertum est oraculum primum, quod epica dialecto compositum
atque nova interpretatione vocis ,,Βα’ττος“ coniunctum est.
Pindarus eius formam genuinam cognitam habebat, Diodorus
interpolatam. Item prima pars oraculi contaminati Arcesilao III
dati a testibus Delphicis Herodoto praebita est.

