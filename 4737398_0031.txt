„24—

Narratio Cyrenaeorum, quam sequitur Herodotus inde
a c. 154, primis e Battiadarum gente regibus haud iniqua est.¹)
Prima igitur eius pars ex memoria a regibus approbata
emanasse videtur. Tam referta sunt, quae leguntur inde
a c. 154, oraculis, etiam parte philodelpha seiuncta, ut primo
obtutu inclinemus ad Mollmanni (p. 16) illam sententiam,
Herodoti auctores Cyrenenses fuisse fortasse responsorum
oraculi Delphici administratores, qui divulgarent, quae sacer-
dotes Delphici ementiti essent. Duone ita tabulata aedificii
philodelphi distinguenda sunt, quorum alterum recentius Hero-
dotus Delphis ipsis, alterum vetustius Cyrenis accepit? Id
esse negandum, examen harum narrationum docebit:

1) Oraculum, cuius rudimenta Diodorus servavit, oracu-
lumque II, quod cum eo arte cohaeret, partes sunt narra-
tionis, quae a multis illis fabulis de conditoribus narratis non
valde diversa est. Causa, cur sacerdotes Delphici eam ex-
cogitaverint inveniri non potest. Sane Maass (p. 382) dicit,
oraculo II arrogare sibi Apollinem Delphicum ea, quae
antea narrata sint de Minyarum deo (Νόμιος-Ὀπάων) rapiente
Cyrenam nympham. Certum est, Apollinem Pythicum et
Nomium non a prima origine eandem fuisse personam divinam.
Tamen haud dubium est, quin iam sexto a. Chr. n. saeculo
nemo hoc sciverit neque opus fuerit poeta Delphico ad Apol-
linem pro Nomio substituendum. Illo tempore, cum mos vigebat,
omnium oppidorum conditorum Loxiam auctorem praedicare,
de unitate numinum Apollineorum nemo dubitabat.

2) Ego cum Benedicto (p. 45) oraculum III genuinum
esse cense0. Dialectus Dorica, quae suspicionem movet Stud-

 

l) Iam hac de causa non licet partem Herodoti Laconico-'Pheraeum
(— c. 149) cum Maassio, qui ipse coneedit, eam ingratam esse regibus,
ex eodem deducere fonte quam partem Cyrenensem (154-156). (Maass.
p. 381.) Vetamur hoc etiam eo, quod Herodotus perspicue dicit c. 150:
,μέχρι μέν νυν τούτου τοῦ λόγου Λακεδαιμόνιοι Θηραίοισι κατὰ ταύτὰ
λέγουσι, τὸ δὲ ἀπὸ τούτου μοῦνοι Θηραῖοι ὧδε γενέσθαι λέγουσιίῑ et
C· 154 ,,Κυρηναῖοι γὰρ τὰ περὶ Βάττον οὐδαμῶς ὁμολογέουσι Θηραίοισι.
λέγουσι γὰρ οὕτω . . , .“ Si etiam Cyrenaei narrassent, quae leguntur
c. 147—149, certe initio c. 150 diceret: Λακεδαιμόνιοι Θηραίοισι κ-αὶ

Κυρηναίοισι κατὰ ταύτὰ λέγουσι. Fontis communis certe signum non

est, quod Pindarus impugnat, quae narrantur 147—149, laudat, quae
Cyrenaei dicunt c. 154 sq.

