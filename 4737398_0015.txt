-8-

Transeamus¹) ad ea, quae de caede Candaulis Heraclidae
et de Gyge munific02) Apollinis amico profert Herodotus
Ι 8-12. Schubert, (p. 25 s. q.) cui assentitur Busolt, (Π2
p. 457.) putat, hanc narrationem Gygis studiosam haustam
esse ex fonte philodelpho, Nicolaum Damascenumss) autem
ex Xanthi libro Tudonis reginae causam secuto, desumpsisse
ea, quae de eadem re narrat. Ex Herodoti atque Nicolai

testimoniis, quibus accedit fabula, quam legimus de Gygis
anulo apud Platonem‚⁴) Schubert effici putat, Gygem necasse

re vera regem dormientem regina adiutrice lectumque eius
et regnum usurpasse. At Eduardus Meyer (ΙΙ p. 458) iam
intellexit, narrationem ab Herodoto de Candaulis interitu
prolatam nil esse nisi fabulae Platonicae formam communi ra-
tioni adaptatam. Hanc rem fortasse aliquis invertere con-
abitur, Platonis fabulam corruptam esse formam relationis
Herodoteae affirmans. Sed meo quidem iudicio fieri id non
potest, quod iam in eis, quae Xanthus apud Nicolaum tradit,
studium auctoris alicuius fabulam Platonicam mutantis mani-
festissimum est, multo manifestius quam apud Herodotum, ubi
lepidissima narrandi arte velatur: Nicolai auctor, qui Gygis
miram facultatem ex narratione amovebat, stuprationem re-
ginae compensavit illo ,,προσεφιλοφρονεῖτο,“ quia, cum Gyges as—
pectabilis in cubiculum intrare non posset, rem in rhe-
dam transferri necesse erat. Apud Nicolaum Gyges ab ancilla
amore eius capta comperit, regem ei minitatum esse mortem in
cubiculo: in fabula genuina Gygen] ipsum in cubiculo praesentem

 

¹) Tangimus hoe loco quaestionem illam difficilem, Lydiacisne 'Xanthi
Herodotus usus sit. Hachtmann. qui hoc probare studuit, („De ratione
inter Xanthi Λυδιακὰ et Herodoti Lydiae historiam.“ Progr. Hal. 1869.)
refutatus est a B. Heilio („Logographis qui dicuntur num Herodotus usus
esse videatur.“ Diss. Marp. 1884). At anno 1886 Paulus Pomtow denuo
sententiam tuitus est, Xanthum Herodoti esse fontem. („De Xantho et
Herodoto rerum Lydiarum scriptoribus.“ Diss. Hal.) Opinionem eius
ἱ non pervicisse videbis legens, quae de hac re bene dieunt: A. de Grut-
schmid, (Kl. Schriften, vol. IV p. 311. Lips. 1893), Ed. Meyer,
‹Forschungen zur alten Geschichte. Ι. Hal. 1892, p. 167, 182 ete.)
(Gesch. d. Alterth. 11 p. 12), Busolt (Π2 p. 452), C. Wachsmuth („Ein-
leitung in das Studium der alten Geschichte.“ Lips. 1895, p. 466.)

2) cf. Ι 14.
3) fr. 49.
4) de re publ. II 3, p. 359, 360,

