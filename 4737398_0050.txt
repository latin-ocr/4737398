'-43-

abest a Delphis, quo consultores ex toto orbe terrarum con-
veniebant. Etiam, quod nobis metri variatio mira esse videtur,
rem non tollit, neque facilius explicari potest falsariorum
Cretensium lapsus eo „quod et in Jonia insulisque trimetri
iambici imprimis adhibiti sunt, ut proverbiorum instar (quorum
forma propria iambi erant‚) etiam oracula facile possent fingi
et quod haud raro a poetis et tragicis et comicis oracula in
trimetri formam redacta sunt.“ Medio fere quinto saeculo
poetarum Ionicorum et Atticorum auctoritas apud Cretenses
vix tanta erat, ut ea adduci possent ad talem errorem. Ita
ego non audeo contra horum versuum originem Delphicam
metrum iambicum afferre. Alterum Pomtowii argumentum non
firmius est. Dicit p. 24: ‚‚ . . . accedit gravissimum, quod Hero-
dotus Pythiam facit admonentem Cretenses veteris illius in
Siciliam expeditionis a maioribus ut Minois mortem ulcis-
cerentur dei iussu susceptae3 quam constat, tam infelici fuisse
exitu, ut cum Camicum urbem per quinque annos frustra
expugnare conati essent, nemo eorum umquam in patriam
rediret. Num Pythia talis eventus oraculum Cretensibus in
memoriam revocasse ullo modo credi potest‘?“ At primum
non dicitur, deum Delphicum dedisse illud oraculum, deinde
exitus expeditionis non infelix erat, quod non redierunt Cre-
tenses (condiderunt enim, ut narrat Herodotus c. 170, Iapygio-
rum ac Messapiorum urbes Graecosque devicerunt, ὥστε φόνος
Ἑλληνικὸς μέγιστος οὗτος δὴ ἐγένετο τῶν ἡμεῖς ἰ’δμεν“) deinde
Pythiam de his rebus mythicis anno 481 alia protulisse
quam Cretenses Herodoti temporibus facile cogitari potest.
Accedit, quod de rebus 7,τρίτῃ γενεῇ“ ante bellum Troianum
gestis omnino nihil „constat.“ Ita illo, „3605 σφι ἐποτρύναντος“
non probatur, Cretenses ipsos finxisse hoc oraculum parum
philograecum.

Sophoclis fabulam „Kopai-,now fontem huius oraculi fuisse,
negandum est, quod in tragoedia, cuius argumentum Minois
mors fuisse videtur,²) nullo modo collocari potest.

Oraculi testes Praesii Herodoto fuisse videntur, ut effi-
citur ex c. 171.²)

Non multa facienda sunt verba de oraculo Argivis dato,
quod commemorat Herodotus VII 148:

 

1) cf. Nauck. tragg. gr. fr. s. v. Καμίκιοι.
2) cf. Pomptow. l. l. p. 25.

