-.50 ,-

καὶ τότε δή, Μίλητε, κακῶν ἐπιμήχανε ἔργων,
πολλοῖσιν δεῖπνόν τε καὶ ἀγλαὰ δῶρα γενήσῃ,
σαὶ δ’ἄλοχοι πολλοῖσι πόδας νίψουσι κομήταις,
νηοῦ δ’ἧμετέρου Διδύμοις ἄλλοισι μελήσει.“

Altera huius oraculi pars, quae est de Mileto capta,
facillima intellectu, haud dubie post eventum ficta est. Illa
autem parte, quae de Argis agebat, Herodotus ipse, quid
faceret, nesciebat. Cum Spartanorum atque Argivorum nar-
rationibus, ex quibus cetera hausit, quae de bello illo narrat,
hi versus non quadrabant. Tamen non sustinuit eos omittere:
leguntur nunc VI 77,111)1 minime intellegi potest, quem ha-
buerint sensum. Interpretatio usitata est, Spartam esse „r‘s
θήλεια“ Argos τὸν ἄρσενα.ιι Tamen Stein (ad VI 77 ¹⁰)
vidit verbum ,,ἑξελοὶσῃ“ ei repugnare: Lacedaemonii Argivos
non expulerunt. Accedit, quod Ἄργος generis neutrius est, et
heros Argus, si pro urbe substitueretur, heroinam „Spartam“
postularet, quae numquam exstitit.¹) Propter tertium versum
explicatio Pausaniae (II 20 i. f.) spernenda est, qui putabat,
Telesillam 2) fuisse feminam illam, quae marem expulisset:
post victoriam Telesilla feminas Argivas non in luctum de—
trusit. Ita ego de interpretatione sufficiente despero propter
Herodoti parum excultam contaminandi artem.

Fontem omnium horum versuum mirorum ego carmen
chresmologicum ³) fuisse censeo compositum a quopiam vate

 

l) Non licet putare, Graecos illorum temporum ingenii grammatici
sat habuisse, ut intellegere possent, rem „Zmipmst esse feminam. Notissi-
mus ille locus Aristophaneus (Nubb. 658 sq.) demonstrat, quam mirae hae
distinctiones grammaticae, inventae a sophistis, vulgo visae sint. Herodo-
tus ipse ad tales res non valde intentus erat, nam terminationem mascu-
linam „mg-‘⁴ a neutrali discernere nequibat, ut efficitur ex initio c. 76:
ῃΚλεομένεϊ γὰρ μαντευομένῳ ἐν Δελφοῖσι ἐχρήσθη Ἄργος αἱρήσειν.“
oraculum, si re vera et urbem et heroem designabat, fuit: „'‘A9yog ὑπὸ
σέο αὶρεθὴσεται“ vel simile aliquid. Forma, quam praebet Herodotus am-
bigua non est.

2) Busolt 112 p. 564 bono iure negat, Herodoti temporibus iam ex-
stitisse fabulam de Telesilla Argivorum servatrice.

3) Multa iam facta sunt verba de hoc Herodoti fonte: A. Schiill
(„Herodots Entwicklung zu seinem Beruf.“ Philologus X 1855 p. 24 sq.)
et Schubring (Ρ. 54 sq.) paene omnia, quae narrat Herodotus de oraculis,
ei attribuebant Optimis argumentis eorum sententia nimis audax refutata
est iam a Benedicto. (Ρ. 1 sq.)

Tamen mihi persuasum est, exstitisse tales collectiones oraculorum
inter se iunctorum non Bacidis modo et Musaei sed etiam Apollinis. Non

