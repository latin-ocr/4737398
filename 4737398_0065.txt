-58-

dotus Spartae hanc narrationem non audivisse videtur, nam
auctor indigena vix tam prave de relatione intercedente inter
Astrabacum et ,,ὀνοφορβόν“ ¹) iudicasset. Etiam traditiones
Demarateas haec narratio, cuius primam originem Laconicam
non nego, non redolet, quod legitimum ius regnandi a Demarato
abiudicat. Mihi verisimile videtur, philodelphum concessisse,
Pythiam pecunia corruptam esse, nam quae dicuntur de Cobone,
Aristophanti filio, et de Perialla Pythia punita, Delphis orta
esse videntur. Narratione autem de Astrabaco Demarati patre
adiecta fortasse demonstrare voluit, Lacedaemoniorum fidem
ne pessima quidem Pythia destitutam esse. quod invita optime
vaticinata esset, Demaratum Aristonis filium non esse.

CAPUT XII.
De ceteris oraculis Delphicis.

oraculum, quod Delphis praescripsit, Aesopi mortem esse
luendam, in transcursu commemoratum ΙΙ 134, nil habet,
quod fontis apologetici suspicionem moveat. Fortasse Hero-
dotus hanc narratiunculam Sami audivit, cuius civis Iadmon,
Aesopi dominus, fuerat, fortasse Delphis, ubi periegetae ei
Rhodopidis, cuius conservus Aesopus fuerat, anathema mon-
straverunt, sortasse alibi, Inanis labor est quaerere, quo ex
fonte haustum sit oraculum, quod cum narrationibus vulgaribus
cohaeret, quae illo aevo de septem sapientibus, de celebribus
poetis, de famosis meretricibus etc. etc, ferebantur. Mittamus
igitur huius rei investigationem.

Etiam de fonte narrationis moralis, quam subiicit Hero-
dotus VI 86 Leotychidae, regi Lacedaemoniorum, contionanti
apud Athenienses, nil dicere possemus, nisi Herodotus ipse
tam expressis verbis affirmaret, fontem Spartanorum sermones
esse, ut ei vix fidem denegare possimus: cf. λέγομεν ἡμεῖς οἱ

 

Ues—{m Wide: Lakonische Kulte p— 279: (Astrabacus heros ipse
ὀνοφορβός θεῖ)

