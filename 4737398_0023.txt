—16—

tribui possint, duae tantum totius eapitis particulae: altera,
quae spectat ad oraculum Gygi datum, altera, quae explicat
vaticinium de mulo rege prolatum. Sed, cum haec oracula,
ut semper fit, facilia sint post eventum intellectu, cumque
quam liber sit Herodotus 111 fingendis Pythiae verbis, intel-
lexerimus, non dubito, quin totum hoc caput conclusio potius
Croesiadis ab Herodoto eleganter inventa, quam narratio fontis
Delphici sit religiose ab eo relata. Pessimum exemplum haec
narratiuncula, si ex ore sacerdotum Delphicorum provenisset,
omnibus hominibus eventu oraculorum non contentis praebuisset,
nam ius rationis a deo repetendae eis concessisset.

Ita Λυδικὸν λόγον perlustrans ego quinque eius partes
testibus Herodoti Delphicis attribuo, ubi narratur:

1. de Gygis usurpatione a deo confirmata,
2. de pace ab Alyatte deo iubente cum Milesiis facta,
3. de tentatione oraculorum,

4. de oraculo monente Croesum ut caveat mulum regem
Persarum,

5. de muto filio sanato.

His historiolis satis fiebat omnibus, qui quaerebant, cur
tantorum thesaurorum donatores interierint.

Ex Bacchylide scimus, fuisse, qui narrarent, Croesum ab
Apolline ex rogo 111 Hyperboreorum fines translatum 055031)

,,ἆ’πιστον οὐδὲν ὅτι θεῶν μέριμνα
τεύχει. τότε Δαλογενὴς Ἀπόλλων
φέρων ἐς Ὑπερβορέους γέροντα

σὺν τανισφύροις κατένασσε κούραις.“

Delphi fortasse auctores erant etiam narrationis Bacchy-
lideae, quae sane antiquior esse videtur historiolis Herodoteis
ex fonte philodelpho desumptis. Destinata est hominibus, qui
sciebant Croesum fuisse bonum dei amicum dignum, qui ad
Hyperboreos, homines sanctissimos, transferretur. Quae legimus

1) c. ΙΙΙ (Blass.) v, 57 sq. Bacchylides ipse duas de Croeso ser-
vato narrationes contaminat, alteram, in qua ad Hyperboreos transponitur,
alteram, in qua imber rogi flammas exstinguit. Non enim opus est ex-
stinctione ignis ad eum transferendum· Fortasse etiam Pindarus similem
praebuit narrationem, nam (Harpocration s. v. Ἅβαρις.) dixit, Abarin
Hyperboreum aequalem fuisse Croesi.

