„31-

CAPUT VI.

De rebus Aegineticis.

U. Kohler1) et U. de XVilamowitz ²) viderunt narrationem,
quam profert Herodotus V 89 de oraculo Atheniensibus de
bello Aeginetico dato, rerum gestarum seriei falso loco inser-
tam esse: anno 457 Aegina superata est, Aeginetae a. 487
Atheniensibus cladem intulerant.³) Spatium triginta annorum,
quod in oraculo illo commemoratur, indicat, vaticinationem
pertinere ad bellum anni 487 non ad res anno 506 gestas.

Si idem Athenienses, qui Herodoto ceteram rerum Aegine-
ticarum materiem praebebant, etiam hoc oraculum finxissent,
tam pravo loco vix collocatum esset. Fontium diversitas
etiam ex eo aperta fit, quod narratur c. 79—81‚⁴) Pythiam
incitasse Aeginetas contra Athenienses, c. 89, eam promisisse
eodem illo tempore Atheniensibus, eos subacturos esse Aegi-
netas. Qui finxit oraculum capitis 89, sumpserat, Athenienses
eos esse, qui aggrederentur. Re vera Aeginetae bellum anni
506 intulerant.⁵) Fons, ex quo provenit hoc oraculum Athe-
niensis non est. Athenienses sciebant, a Xerxe et Mardonio
omnia delubra eversa esse, neque dixissent Herodoto, Aeaci
temenos, quod medio demum quinto saeculo conditum est,⁶)
tam vetustum esse. Narrator excusationem et maiorem gloriam
dei Delphici spectasse videtur. Fortasse anno 487 oraculum
re vera Athenienses impulerat ad bellum illud, quod infelicem
exitum habebat, suscipiendum. Inter Aeginetas et Apollinem
illo tempore inimicitias intercessisse ex eo concludere possu-
mus, quod post pugnam Salaminiam provocatione opus est ad

 

¹) „Die Hane der Athener in Delphi.“ (Rhein. Mus. 46 (1891)
. 1-8.
p ²) {Aristoteles und Athen“ ΙΙ p. 280—88.

3) cf. WilamOW. ll. et Busolt. II p. 645 ann.

⁴¹) De hoc oraculo cf. Wilamow. ll. p. 282 — Auctor narrationis
propter manifestum Aeginetarum odium Atheniensis esse videtur. cf. c.
82: ,,Αἰγινῆται . . . πόλεμον ἀκήρυκτον Ἀθηναίοισι ἐπέφερον,“

⁵) V 89 „Alycm‘lwl τε δὴ ἐδηίουν τῆς Ἀττικῆς τὰ παραθαλάσσια.“
6) Demonstratur hoc a Wilamowitzio p. 281 ann. 3.

